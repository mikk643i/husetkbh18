<!DOCTYPE html>
<html lang="da">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <title>Bliv frivillig</title>
    <link rel="stylesheet" href="style.css">
</head>

<body>
    <h1>Bliv Frivillig</h1>
    <p><strong>Masser af muligheder!</strong></p>
    <p>De fleste af Husets events – fra koncerter til teaterforestillinger – er drevet af frivillige kræfter.
        Husets filosofi er, at kultur er noget, vi skaber sammen. Derfor kan man også være frivillig på flere måder,
        alt efter hvad man interesserer sig for. Typiske opgaver består i at stå bag baren og tage imod billetter,
        men man kan også få erfaring med at lave sine egne events, kommunikation og PR, tage imod kunstnere, eller hjælpe teknikerne. Husets Biograf, Bastard Café og TeaterHuset er foreninger, der har lokaler i Huset
        og har deres egne frivillig-teams. Men man kan også være en del af hele Husets Frivilligteam.
        Så kommer man rundt i hele Huset til forskellige events. Uanset om du er frivillig det ene eller andet sted,
        får du masser af gode oplevelser, nye bekendtskaber og muligheden for at lave noget kreativt!</p>

    <p>Som frivillig i Huset kommer du rundt på alle scenerne og er med ved en masse forskellige events. Nogle vagter kommer du måske til at høre jazz, andre gange er det en teaterforestilling, eller måske skal du hjælpe til ved en aften med stand-up eller poetry slam! Det er et rigtig godt sted at starte, hvis man gerne vil prøve det hele.</p>

    <h2>Frivillig i Husets Biograf</h2>
    <p>Husets biograf er en gammel undergrundsbiograf, der viser alternative film og har specialiseret sig i kreative filmfremvisninger. Husets biografs hjertebarn er The Rocky Horror Picture Show – en interaktiv biografoplevelse ud over det sædvanlige, hvor man som publikum er med til at komme med tilråb, klæde sig ud og meget mere til film-visningen. Men Husets Biograf byder også på masser af kitsch smalfilm, musical sing-along, glemte klassikere, gemte skatte og oversete mesterværker. <br>

        Som frivillig i Biografen kommer du til at stå for billetsalg, afvikling (med en analog film-fremviser!) PR, bar mv. – og du bliver en del af et socialt fællesskab, som bare ELSKER film. <br>

        Husets Biograf bestyres af Jack Stevenson, som ved alt, hvad der er at vide om kultfilm! Hvis du vil vide mere, så skriv til: <a>jack.stevenson@mail.dk</a></p>

    <h2>Bliv frivilig i TeaterHuset</h2>

    <p>TeaterHuset er Husets teaterforening. Her finder man alle lag af scenekunst på højt niveau – fra ide til produktion. Foreningen har samlet scener, kurser, workshops og øvelokaler under ét tag. Dermed har den skabt et mødested for det danske teater miljø og danner rammerne om vækstlaget. <br>

        Som frivillig kan du hjælpe til på scenerne Vox og Xenon eller til Teaterfestivalen Vildskud, som holdes hvert år i august. Brænder du for teater? Så skriv til: <a>projekt@teater-huset.dk. </a></p>

    <h2>Bliv frivillig i Bastard café</h2>
    <p>Læser du spilmanualer i din fritid? Mødes du med dine venner og bruger fem timer søndag eftermiddag på et brætspil? Bastard Café har et hold af dedikerede spil-guruer, som står parat med hjælp, når gæsterne i caféen kaster sig ud i et nyt spil, de ikke har prøvet før. Det er et frivillig-job med masser af socialt samvær både med de andre spil-guruer og gæsterne.</p>

    <h2>Er du kreativ med et kamera?</h2>
    <p>Tager du gode billeder, er du en troldmand på Instagram, eller har du en anmelder i maven? Så kan du være med til at sprede mere viden om Huset som en del af Husets PR-team. <br>

        PR-opgaver kan for eksempel gå ud på at tage billeder til en koncert til facebook eller Instagram. Du får mulighed for at komme i kontakt med kunstnere, skrive anmeldelser af film, musik eller teater eller være fotograf. Alt sammen i dialog med Husets professionelle PR-medarbejdere, som giver feedback og rådgivning. <br>

        PR kan være rigtig mange ting. Måske vil du lave en kultur-podcast, bygge en kunstinstallation, eller lave flotte plakater til en af Husets festivaler – rammerne er frie og mulighederne mange, hvis du har en god idé.</p>



    <script src=""></script>
</body>
</html>
